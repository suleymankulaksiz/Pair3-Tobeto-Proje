Tobeto size yeni teknolojileri ve yeni dünyanın kodlarını tanıtan eğitimler sunmaktadır. Bu eğitimleri tamamlayın.
Bununla birlikte bu alan son derece dinamik ve sürekli olarak yeniliklerin ortaya çıktığı bir alandır. Bir alışkanlık olarak tüm bu yenilikleri takip edin.
“Dijital okuryazarlık”, “teknoloji okuryazarlığı”, “yeni medya okuryazarlığı”, “bilgi okuryazarlığı” gibi anahtar kelimelerle yeni okuryazarlıkları araştırın.
Özellikle çalışmak istediğiniz alandaki en yeni teknolojilerle ilgili araştırmalar yaparak buradaki bilgi ve beceri altyapınızı taze tutun.
Yeni dünya, 21. yy. becerileri ile ilgili birçok araştırma ve rapor yayınlanmaktadır. Bunları bulup inceleyin. Özellikle hangi beceriler ön plana çıkıyor ya da çıkacak, o konularda gelişime öncelik verin.
Tüm bu eğitim ve araştırmalarınız sonrasında, kritik gördüğünüz kriterler üzerinden kendiniz için bir analiz yapın ve kendinize bir puan verin. 
Dijital teknolojilerde sadece tüketici olmak değil aynı zamanda üretici olmak için de çaba gösterin. En basitinden dijital içerik üretme tarafında temel sosyal medya paylaşımlarının ötesinde daha profesyonel denemeler yapabilirsiniz.
Yazılım alanında çalışmasanız bile fırsatınız varsa temel düzeyde yazılım öğrenmeye çalışın. En azından yazılımcılarla birlikte çalışabilecek kadar, yazılım dünyasının temel kavramlarına aşina olun.
Yine benzer şekilde, veri bilimi alanında çalışmasanız bile bu alanda kendinizi olabildiğince geliştirin. 
Dijital dünyada iş fırsatlarını araştırın. Kendi adınıza ya da çalıştığınız kurum için girişim denemelerinde bulunabilirsiniz.
‘Netiket’ kavramını araştırın ve dijital mecralardaki varlığınızı olabildiğince bu sınırlar içinde tutmaya özen gösterin.
Özellikle bireysel düzeyde siber güvenlik risklerini ve önlemlerini araştırın. Buradaki önemleri olabildiğince uygulamaya çalışın. Özellikle bu konularda deneyimsiz olan yakınlarınıza yardımcı olun.
Dijital dünyaya hâkim, yeni teknolojileri yakından takip eden kişilerle birlikte öğrenme ve paylaşım grupları kurun. Herkesin bilgisi ve deneyimini ortak bir akla dönüştürün. Burada üretilen bilgilerle başkalarına olabildiğince destek olun.